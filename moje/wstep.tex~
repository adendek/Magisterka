\chapter*{Wstęp}
\addcontentsline{toc}{chapter}{Wstęp}


Od zarania dziejów człowiek starał się zrozumieć pochodzenie świata, chciał odpowiedzieć na fundamentalne pytania ``Co nas otacza? '', ``Z czego to jest zbudowane?''. Obecnie Fizyka Wysokich Energii (ang. High Energy Physics HEP) kontynuuje badania w celu znalezienia podstawowych bloków budujących materię oraz ich wzajemnych oddziaływań.

Według obecnego stanu wiedzy przyjmuje się, że cała materia zbudowana jest z sześciu kwarków (u,d,c,s, t,b) oraz sześciu leptonów ($e, \mu, \tau, \nu_e,\nu_{\mu},\nu_{\tau}$). Każdemu kwarkowi i leptonowi odpowiada antycząstka. Antycząstki zostały przewidziane przez Paula Diraca podczas próby połączenia Mechaniki Kwantowej ze Szczególną Teorią Względności, której owocem jest słynne równanie Diraca. Cząstki oddziałują ze sobą poprzez wymianę bozonów pośredniczących. Znane są cztery fundamentalne oddziaływania: silne, słabe, elektromagnetyczne oraz grawitacyjne, każde z nich posiada kwanty pośredniczące. Dla oddziaływań silnych są to gluony, elektromagnetyczne są przenoszone przez fotony, słabe siły powodowane są wymianą naładowanych bozonów $W^{\pm}$ lub neutralnych $Z^{0}$. Jak przewiduje teoria, oddziaływania grawitacyjne są dozwolone dzięki grawitonom. Należy jednak pamiętać, że istnienie grawitonu jest, jak do tej pory, jedynie hipotezą niepotwierdzoną doświadczalnie. Poza wymienionymi cząstkami istnieje 
jeszcze 
pozbawiony spinu, koloru oraz ładunku elektrycznego bozon Higgsa odpowiedzialny za nadawanie masy innym cząstką.

Suma posiadanej wiedzy dotyczącej cząstek oraz ich wzajemnych oddziaływań jest zebrana w jedną teorią zwaną Modelem Standardowym (MS). Jednakże MS nie jest fundamentalną teorią. Zawiera parametry które mogą być wyznaczone jedynie doświadczalnie, nie potrafi też odpowiedzieć na pytania dotyczące ciemnej materii czy oddziaływań grawitacyjnych.

Jednym z warunków koniecznych do wyjaśnienia obecnej asymetrii pomiędzy materią oraz antymaterią jest proces łamania symetrii kombinowanej CP. Zjawisko jest opisane w MS przez macierz Cabbibo-Kobayashiego-Masakawy(CKM). Jednakże wartości elementów tej macierzy nie są przewidziane przez MS, należy je wyznaczyć doświadczalnie. 
Jest to jeden z celów przyświecających powstaniu eksperymentu LHCb na akceleratorze LHC w ośrodku CERN, będącym największym laboratorium fizycznym na świecie. Kluczowym elementem spektrometru LHCb jest detektor wierzchołka VELO (ang. VErtex LOcator) którego zadaniem jest rekonstrukcja wierzchołków produkcji cząstek pochodzących ze zderzeń w LHC, wierzchołków wtórnych (cząstek długożyciowych) oraz rekonstrukcja śladów. Podczas pracy detektora pojawiają się efekty, które jeżeli nieskorygowane, mogą powodować obciążenie wyników fizycznych. Niniejsza praca ma na celu analizę jednego z efektu, jego wpływ na dane oraz zaproponowanie algorytmu korekcji tego typu zjawisk.

